Materiaalissa tarkastellaan matematiikan tehtäviä aiheista derivaatta (=kasvunopeus) ja integraali (=pinta-alan kertymä). Materiaali koostuu pääosin esimerkeistä ja tehtävistä. Kaavojen todistuksia ei juurikaan ole.

Usein muissa materiaaleissa integrointia käsitellään vasta, kun derivointi on käsitelty. Esimerkiksi lukion pitkässä matematiikassa on erilliset kurssit
* MAA6 Derivaatta (3 op)
* MAA7 Integraalilaskenta (2 op)
lähde https://www.oph.fi/sites/default/files/documents/lukion\_opetussuunnitelman\_perusteet\_2019.pdf\#page=226

Tästä poiketen, tässä materiaalissa pyritään tutustumaan viikoittain
* alkeisfunktion derivaattaan
* alkeisfunktion integraaliin
* menetelmiin (monimutkaisemmat derivointisäännöt)
* sovelluksiin
* graafiseen puoleen

Materiaali on jaoteltu viikoittaisiin paketteihin - yksi funktiotyyppi viikkoa kohti. Etuna lienee, että jo kaksi ensimmäistä viikkoa antavat mielikuvan, mitä derivointi ja integrointi ovat. Lisäksi uusia kaavoja tulee tasaisemmin, kuin perinteisessä esitystavassa.

Materiaali oli käytössä keväällä 2024. Puutteita ja virheitä lienee sekä sisällössä että esitystavassa.

Tämä moniste tarjotaan käyttöön lisenssillä https://creativecommons.org/licenses/by-sa/4.0/legalcode.fi, Nimeä-JaaSamoin 4.0 Kansainvälinen
